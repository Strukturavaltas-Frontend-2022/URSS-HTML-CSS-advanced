#### @if, @else, @for, @each
Ahogy eddig láthattuk, a CSS nem tartalmaz logikát, csak értékeket adunk a változóknak vele, és ezekkel formázzuk a html kódot.

Az SCSS ad nekünk olyan eszközöket, amelyek végigmennek bizonyos elemeket (ismételt vizsgálatot folytatnak) vagy választási lehetőséget nyújtanak.

Az scss fájlban is van lehetőségünk már ciklusok (@for / @each) írására és feltételek (@if / @else) kezelésére.



#### @if - @else
![alt if-else](./img/if.PNG)

Ismerős lehet a kód, nézzük meg, hogy pontosan mi mit jelent.

$value - létrehozunk egy változót, aminek az értékét fogjuk vizsgálni

main {} - a main tagen belüli formázást állítjuk be

@if - így határozzuk meg az if ágat, majd két paramétert adunk meg, közöttük relációs operátorral

Itt a $value értékét vizsgáljuk meg, majd {} között az értékadás

@else - az else ágat határozza meg, {} között pedig értéket adunk a propertynek.



#### @for
A for ciklus is a megszokott módon működik, ismétlődő műveletek elvégzéséhez használjuk.

for

A ciklust a @for kulcsszóval indítjuk el, majd létrehozunk egy konvencionálisan $i elnevezésű változót, amely az indexünk lesz.

Ez az index fogja a futás során változtatni az értékét, ezután meghatározzuk, hogy mettől meddig fusson le a ciklus - erre használjuk a from és

a through kulcsszavakat.

A for ciklus {} zárójelei között fogjuk meghatározni, hogy mit is csináljon a ciklus.

.list- - list nevű osztályokat szeretnénk létrehozni

#{$i} - interpolation alkalmazásával hozzáfűzzük a változó aktuális értékét

padding: értéket adunk a padding propertynek - a 2px konstans érték, ezt szorozzuk meg az $i változó aktuális értékével

És mindez a sima CSS fileban:

for2



#### @Each
Az @Each vezérlési szerkezettel, ciklussal listákon tudunk végigmenni és így az elemeket felhasználni.

each

Nem meglepő módon az @Each kulcsszóval indítjuk a ciklust.

$s - változót deklarálunk, amely minden körben megkapja az aktuális paraméter / list elem értékét

in - ezt a kulcsszót követi a paraméter-lista, a megadott értékekkel

() - zárójelek közé tesszük be a paramétereket - ide közvetlenül jöhetnek be az értékek, ahogy a példa is mutatja, de korábban létrehozott map vagy lista változóval is beírhatjuk

{} - zárójelek között azt határozzuk meg, hogy mit végezzen el a ciklus

.#{$} - ismét interpolation alkalmazásával létrehozzuk az adott lista/map elem felhasználásával az új osztályt

font-weight - a lista elemét kapja a property értéknek
